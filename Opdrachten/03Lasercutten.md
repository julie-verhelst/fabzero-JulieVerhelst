# Lasercutten

In deze les leerden we meer over de **kenmerken, mogelijkheden en aandachtspunten van het werken met een lasercutter**. We zagen een grote diversiteit aan voorbeelden en toepassingen, bijvoorbeeld op het vlak van kunst & design, textiel, mechanica,... Daarnaast werd dieper ingegaan op de werking van de lasercutter, de opties snijden en etsen, materialen die al dan niet gelaserd kunnen worden, en er was ook aandacht voor de kerf. 

We maakten kennis met een aantal tools die gebruikt kunnen worden bij het ontwerpen.

**Box Generator**

Met deze tool is het mogelijk een DXF-file te genereren van een doosje, waarvan je de afmetingen zelf kan aanpassen. Deze file kan je vervolgens inladen in bijvoorbeeld Inkscape en dan verder bewerken en personaliseren.
Een voorbeeld van een testje:

![Box Generator]({{ site.baseurl }}/assets/Box_generator.jpg)

**123D Make & Fusion 360 Slicer**

Met deze tool kan je ook een 3D ontwerp creëren, door middel van een gelaagde opbouw. 
We gingen aan de slag met één van de voorbeelden en testten de mogelijkheden van het programma uit:

![Fusion 360 Slicer]({{ site.baseurl }}/assets/Slicer_test.jpg)

**Flatfab**

Met deze toepassing kan je een eigen, complexe figuur tekenen. Dit vraagt wel nog wat oefening...

![Flatfab]({{ site.baseurl }}/assets/flatfab.jpg)

**Inkscape**

Inkscape is een vectoriaal tekenprogramma, waarin je heel veel opties hebt om je ontwerp te maken.
We leerden de verschillende knoppen kennen en oefenden met het tekenen:

![Inkscape test]({{ site.baseurl }}/assets/Inkscape_test.jpg)

Daarna gingen we aan de slag met een aantal voorbeeldafbeeldingen en maakten hiervan een vectortekening.

![Inkscape]({{ site.baseurl }}/assets/Inkscape.jpg)

Voor de opdracht van deze les, maakte ik een doosje met de box generator, dat ik daarna personaliseerde in Inkscape. Het silhouet op de ene zijde is gevectoriseerd van een foto van een gipsen beeld dat ik zelf maakte. Voor de bodem maakten ik een groter vlak, met uitsnijdingen gebaseerd op een patroon dat ik online vond en vervolgens aanpaste aan de vorm die ik graag wilde. 

![Inkscape doosje]({{ site.baseurl }}/assets/Inkscape_box.jpg)

De zijkanten van het doosje werden als eerste gelaserd:

![Lasercut doosje]({{ site.baseurl }}/assets/Doosje_lasercut.jpg)

De grootte van het doosje laat eigenlijk wel toe om er een sfeerlampje van te maken. Ik demonteerde het doosje dus terug en herwerkte mijn ontwerp in Inkscape= ik voegde ook in de zijkanten een patroon van uitsnijdingen toe, zodat er een lichteffect kan ontstaan, en in de achterkant een opening voor de kabel. 

![Lasercut patroon zijden]({{ site.baseurl }}/assets/Inkscape_box_pattern.jpg)

![zijkanten doosje]({{ site.baseurl }}/assets/Box_sides.jpg) 

![zijkanten doosje 2]({{ site.baseurl }}/assets/Box_sides_2.jpg) 

En dan moest de bodem ook nog uitgelaserd worden:

![Lasercutter]({{ site.baseurl }}/assets/Lasercutter.jpg)

En zo kwam ik tot dit resultaat:

![Lasercut doosje]({{ site.baseurl }}/assets/Result.jpg) 

Daarnaast maakte ik ook een ontwerp in Inkscape met een logo dat ik recent met de hand tekende voor de zaak van mijn man. De twee linkse versies zijn gespiegeld en dus bedoeld voor een stempel.

![Inkscape logo]({{ site.baseurl }}/assets/Inkscape_logo.jpg)

Dit was het resultaat van het laseren:

![Stempels]({{ site.baseurl }}/assets/Stempel.jpg) 

**Inkscape-files**

[File Lampje]({{ site.baseurl }}/assets/Laserfile.svg)

[File Stempel]({{ site.baseurl }}/assets/LogoDEF.svg)
